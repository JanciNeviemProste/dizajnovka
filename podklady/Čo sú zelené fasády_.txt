Zelené fasády



Zelené fasády sa stávajú neoddeliteľnou súčasťou modernej architektúry. Už dávno nejde iba o módny trend či estetický doplnok. Jedná sa o funkčné riešenia, ktoré prinášajú merateľné benefity pre budovy, ich užívateľov aj samotné mestské prostredie.

Jedným z hlavných prínosov zelenej fasády je zlepšenie prostredia v budove aj jej okolí. Vegetácia pôsobí ako prirodzená izolačná a ochranná vrstva, ktorá ovplyvňuje viacero dôležitých oblastí:

Tepelný komfort – v lete sa interiér menej prehrieva, v zime uniká menej tepla.

Akustické podmienky – zelená vrstva tlmí hluk prichádzajúci z ulice.

Vizuálne a psychologické pôsobenie – zeleň spríjemňuje prostredie a pohľad na rastliny znižuje stres.

Mikroklíma – rastliny zvyšujú vlhkosť a čistia vzduch v okolí objektu.

Pri návrhu vždy zohľadňujeme:

charakter budovy a jej technické možnosti - Každý objekt je iný. Preto preverujeme statickú kapacitu stien, spôsob kotvenia, orientáciu fasády na svetové strany, ako aj poveternostné podmienky v danej lokalite. Len správne navrhnutá nosná konštrukcia zaručí dlhú životnosť a bezpečnosť celého systému.

rozpočet investora a očakávaný vizuálny efekt - Zelená fasáda sa dá riešiť viacerými spôsobmi – od jednoduchých popínavých rastlín až po sofistikované modulárne alebo hydroponické systémy. Rozpočet investora a požadovaný dizajn určujú, ktorý systém je najvhodnejší. Vždy sa snažíme nájsť rovnováhu medzi cenou a vizuálnym efektom.

nároky na údržbu a dlhodobú prevádzku - Každý systém má iné nároky na starostlivosť. Niektoré riešenia vyžadujú občasný rez a kontrolu, iné potrebujú pravidelný servis závlahy a odbornú starostlivosť. Už pri návrhu klientovi ukazujeme, čo bude údržba obnášať a aké budú dlhodobé náklady na prevádzku.

prínos pre certifikácie ESG, BREEAM alebo LEED - Zelené fasády prispievajú k získaniu bodov v medzinárodných certifikačných systémoch udržateľných budov. Pomáhajú najmä v oblastiach energetickej efektivity, biodiverzity, kvality vnútorného prostredia či znižovania uhlíkovej stopy. Pre developerov a investorov to znamená vyššiu hodnotu nehnuteľnosti a lepšie podmienky pri financovaní.



Zelená fasáda sa dá vytvoriť viacerými spôsobmi. Niekde postačí prirodzene rastúca popínavá rastlina, inde je vhodnejšie použiť modulárne panely alebo moderný hydroponický systém. Každý typ prináša iný efekt, nároky na údržbu aj životnosť. Nižšie vám preto ukážeme jednotlivé riešenia podrobnejšie, aby ste si vedeli vybrať to najvhodnejšie pre váš projekt.

